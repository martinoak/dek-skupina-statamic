---
title: 'Čo ma čaká pri pohovore?'
id: a0a59728-d665-43e3-a1cf-fb7c25256680
origin: 99847b9a-40ec-4f82-8f75-adee9a84113b
blueprint: simple_redactor_page
---
<ul>
	<li><strong>Pri príchode do firmy sa ohláste na vrátnici </strong>(recepcii), nemusíte potom blúdiť po firme a kontaktná osoba vás očakáva. Určite je dobré poznať meno kontaktnej osoby, jej telefón a vedieť, do akého oddelenia na pohovor idete.</li>
	<li>Buďte slušní a zdravte všetky osoby, s ktorými sa v spoločnosti stretnete. Nikdy neviete, kto má na výberové konanie vplyv. Vypnite si mobilný telefón.
	<o:p></o:p></li>
	<li>Pohovor vždy vedie druhá strana. Počkajte na otázku, hovorte, keď dostanete priestor a rozhodne neveďte "hodinové" monológy.
	<o:p></o:p></li>
	<li><strong>Vo väčšine spoločností výberové konanie pozostáva z viacerých kôl (pohovorov)</strong>. Prvé kolo vedie väčšinou personalista, ktorý overuje a dopĺňa informácie uvedené v životopise. Posudzuje znalosti a skúsenosti kandidáta, overuje jeho predpoklady pre danú pozíciu. Ďalšie kolá bývajú s potenciálnymi nadriadenými, ide sa v nich viac do hĺbky a zisťujú sa hlavne praktické a osobnostné predpoklady pre výkon danej práce.<br><o:p></o:p></li>
	<li><strong>Na pohovore by vám mali objasniť náplň práce danej pozície.<br><o:p></o:p></strong></li>
	<li>Na záver pohovoru obvykle dostanete príležitosť klásť otázky. Otázky iba na plat alebo benefity nevyznejú najlepšie. Je dobré si ich pred pohovorom pripraviť.<br><o:p></o:p></li>
	<li>Taktiež by ste mali dostať informáciu o ďalšom priebehu výberového konania, ak vám nebude daná automaticky, spýtajte sa.
	</li>
</ul>