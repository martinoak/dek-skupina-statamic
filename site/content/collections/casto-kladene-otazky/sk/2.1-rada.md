---
title: 'Ako správne napísať životopis (CV)'
id: c27648e9-824d-405f-985d-361db6b6c46d
---
<p>
	Je dôležité si uvedomiť, že životopis je to prvé, čo od vás zamestnávateľ obdrží a odkiaľ čerpá prvé informácie o vašej osobe. Na základe životopisu sa tiež väčšinou personalista rozhodne, či vás pozve na pohovor alebo nie. Preto by ste mali napísanie životopisu venovať dostatok času. Tu uvádzame pár bodov, ktoré by vám pri písaní životopisu mohli pomôcť:
</p>
<ul>
	<li>Životopis by nemal byť dlhší ako 3 strany formátu A4.</li>
	<li>Ak je to možné, napíšte životopis na PC. Životopis ukladajte a posielajte ideálne vo formáte pdf.</li>
	<li>Životopis by mal mať štruktúrovanú formu. Mal by byť stručný, výstižný, jasný a prehľadný. Používajte skôr odrážky než celé vety. (Zle: Narodil som sa ...).
	</li>
	<li>V životopise by nemali byť medzery, roky by na seba mali nadväzovať, uvádzajte aj brigády, materskú dovolenku, pobyt v zahraničí alebo neukončené vzdelanie - rovnako by na to prišla pri pohovore reč.</li>
	<li>Uvádzajte nielen názov pozície, ale aj náplň danej práce.</li>
	<li>Po napísaní si životopis dôkladne skontrolujte (ideálne si ho nechajte prečítať niekým ďalším).</li>
</ul>
<p>
	<strong>Štruktúra životopisu</strong>
</p>
<ul>
	<li>Na prvom mieste vždy uvádzajte meno a kontaktné údaje (telefón, e-mailová adresa, apod.).</li>
	<li>Následne uveďte vzdelanie. Zoraďte ho od posledného a uveďte názov školy, odbor štúdia, rok ukončenia, záverečnú skúšku.</li>
	<li>Pod vzdelanie môžete uviesť absolvované kurzy (je možné tiež pripojiť na konci CV).
	</li>
	<li>Potom prichádza na rad prax. Prehľadným spôsobom popíšte, od kedy do kedy ste vo firme na danej pozícii pôsobili, firmu, čím sa zaoberá, názov pozície a stručne jej náplň. Opäť zoraďte od posledného zamestnania.</li>
	<li>Na záver uvádzajte jazykové znalosti (jazyk a úroveň vašich znalostí), PC znalosti (prehľad programov, ktoré ovládate). Pokračujte ďalšími vašimi vedomosťami, zručnosťami, osobnostnými predpokladmi, záujmami.</li>
	<li>Životopis by mal končiť dátumom vyhotovenia a poprípade vaším podpisom.</li>
</ul>